<?xml version="1.0" encoding="UTF-8"?>
<section xmlns="http://docbook.org/ns/docbook" xmlns:xlink="http://www.w3.org/1999/xlink"
   version="5.0" xml:id="mastecka-tvrz">
   <title>Mastecká tvrz</title>
   <para>Podle některých spisů stávala v Mastech tvrz. Dokládá to ostatně i zachovalá pečeť, na
      které je tvrz vyobrazena (spolu s další budovou a stromem). Tento motiv byl později použit i
      pro obecní razítko.</para>
   <para>Traduje se, že v této tvrzi před rokem 1620 pobýval pan Heřman s paní Katruší (Kateřinou),
      dcerou pána Absolona z Ledské. V roce 1619 se jim narodila dcera Katruška. Pan Heřman však v
      roce 1620 vykrvácel v bitvě na Bílé Hoře a paní Katruše zemřela brzy poté. K jejich dceři se
      na masteckou tvrz přistěhoval pan Absolon z Ledské, její děd. Býval znamenitým latinářem,
      avšak po nuceném odstoupení od víry (bratrství) jako by na vše zapomněl a jen krbu se držel.
      Ledskou přenechal svému synovi.</para>
   <para>Za švédských válek, roku 1639, se v Dobrušce usadil švédský důstojník Windl, odkud se
      vydával se svou posádkou na lup. Když tehdy jedné vánoční noci pan Absolon předčítal již
      dvacetileté Katrušce z české bible o noci posvátné a když čeleď již spala, ozval se na nádvoří
      výkřik starého věrného zbrojnoše Husáka za současného zaklení několika hrubých hlasů a
      následně pád jeho bezduchého těla na zem. V zápětí několik švédských vojáků s důstojníkem
      Windlem v čele vrazilo do tvrze. Důstojník po Katrušce s chechotem natahoval ruku, aby jí
      oloupil, ale pan Absolon vnučku bránil. Důstojník však zdvihl meč a rozpoltil hlavu nebohého
      starce. Švédové po vyrabování tvrz vypálili. Katruška prchla zadními dvířky a po několika
      dnech byla nalezena utopená ve Zlatém potoce pod skálou blíže Skalky. Tato událost se stala v
      roce 1639. Od té doby se již mastecká tvrz v žádných souvislostech nezmiňuje, pouze mastecký
      dvůr.</para>
   <para><emphasis>Zdroj...</emphasis></para>
</section>
