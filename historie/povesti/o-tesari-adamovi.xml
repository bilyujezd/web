<?xml version="1.0" encoding="UTF-8"?>
<section xmlns="http://docbook.org/ns/docbook" xmlns:xlink="http://www.w3.org/1999/xlink"
   version="5.0" xml:id="o-tesari-adamovi">
   <title>O tesaři Adamovi</title>
   <para>Šindelový kryt bíloújezdecké zvonice je opět opraven. Krakorce svítí do dáli novotou a zvon
      s letopočtem 1364 se usmívá na modrou oblohu okénkem dubových trámců a střílny věže vyprávějí
      bělostným zdím kostela své slavné paměti. Lidé v hrošce, Roudném, Brocné i Ještěticích a na
      Skalce hleděli na zářící bod v dálce a radostně si říkali: „Pane, ta prokoukla“.</para>
   <para>Původce celé té krásy, tesař Adam, právě objímá dlouhýma nohama vršek věže a posledními
      šindeláky končí své překrásné dílo. Je mistrem svého řemesla široko daleko nejlepším. A dnes
      bylo nahoře obzvláště krásně, nesmírně krásně.</para>
   <para>Rány sekerou, kterou tluče do hřebíků, připadaly mu v pýše nad dokončeným dílem jako
      nejkrásnější tóny kantorových houslí, které sem do té výše zanášel ze školy větřík. Byl to
      koncert houslí a rytmických úderů Adamovy sekerky. V tom krásném opojení radostně dokončoval
      svoji práci tesař Adam, že úplně na vše zapomněl, i na svého Honzíka, který dole vykuloval
      modré oči na svého tatínka. Bylo to panečku něco pro újezdecké kluky, kterých tu s Honzíkem
      stálo celé klubko.</para>
   <para>Dnes nemluvili důležitě o chystané válce s Masťáky, ani o roji pana faráře jak mu uletěl,
      dnes je ovládal svrchovaný údiv. Ruce v kapsách, ústa pootevřena a jejich zardělé tváře
      nadšeně oceňují tesařské a hlavně lezecké umění strýčka Adama. Jejich střapaté hlavy
      srovnávají výšku věže s výškou jimi slezených stromů. Výsledek jejich uvažování posunul
      modrookého tesařova Honzíka na vůdcovské místo klukovského houfu. I Franta, který se jako
      jediný kluk odváží jít ven po klekání, s tím mlčky souhlasí.</para>
   <para>A nahoře se v záři slunce sekerka jen kmitala. Rána za ranou padala na hlavičky šindeláků,
      až konečně přišla ta poslední – dílo bude dokončeno. Leč nedopadla, dlouhé nohy svírající
      vrchol povolily sevření. Dole nastal výkřik hrůzy. Duchapřítomnost Adamova obrací sekerku a v
      posledním zoufalém rozmachu ji zasekává do šindele a dlaň křečovitě svírá hladké topůrko. Proč
      však je tak hladké, hlaďoučké – tak zrádně hlaďoučké?</para>
   <para>Těžce dopadlo Adamovo tělo na kamenné stupně zvonice téměř zároveň se zoufalým dětským
      výkřikem „Táto, tatínku“, který již Adam neslyšel.</para>
   <para>A sekerka? Ta zůstane v té výši navěky.</para>
   <para><emphasis>Zdroj...</emphasis></para>
</section>
