<?xml version="1.0" encoding="UTF-8"?>
<section xmlns="http://docbook.org/ns/docbook" xmlns:xlink="http://www.w3.org/1999/xlink"
   version="5.0" xml:id="kroniky">
   <title>Kroniky</title>
   <para>Každé kronikářské vyprávění umožňuje nahlédnout do časů dávno minulých. Zažloutlé listy
      kronik vypovídají o lidech a událostech, ze zápisů vyčteme, jak žili naši předkové, co je
      trápilo, jak se bavili, co prožívali. Největší předností těchto kronik je zachycení minulých
      příběhů právě těch míst, o nichž "velká" historie mlčí. A protože by byla škoda nechat taková
      jedinečná díla svému osudu, rozhodli jsme se je s využitím moderních technologií postupně
      zpřístupnit široké veřejnosti.</para>
   <simplesect>
      <title>Bílý Újezd - Dějiny obce s připojenou osadou Roudné</title>
      <para>Toto unikátní dílo vytvořil v 50. letech 20. století pan <link
            linkend="frantisek-jirasek">František Jirásek</link>. Ač žil v Praze, zdejší kraj si
         zamiloval. A nejen proto, že si vzal za ženu zdejší rodačku. Zaujala jej především
         starobylost a půvab místní zvonice, která se pyšní do daleka svou trojitou šindelovou
         střechou. Když však nenalezl od místních občanů uspokojivou odpověď o původu sekerky
         zaseknuté v její špici, o památných náhrobních kamenech zasazených do chrámové zdi a ani
         bližší informace o rodině Toberných z Mastů, kam se provdala Mančinka z Babičky Boženy
         Němcové, přimělo jej to k bližšímu pátrání po dějinách obce.</para>
      <para>Postupně sbíral informace z místních kronik, různých archivních fondů, literatury. Při
         studiu mu bylo stále jasnější, že by nemělo valný smysl vyhledat pouze základní údaje - a
         to ani vzhledem k velikosti obce. Proč by i Bílý Újezd nemohl mít přesné a podrobné dějiny
         (pokud existují dostupné prameny), jako mají mnohé jiné a velké osady a města? Jak sám
         popisuje v úvodu díla, studium samo jej zaujalo tou měrou, že se pro něj stalo přímo vášní.
         Ačkoliv se jednalo o historika-amatéra, jeho dílo je zpracováno na poměrně vysoké úrovni.
         Za závěr své čtyřdílné práce položil rok 1958. Přiložil k ní řadu fotografií, většinou z
         let 1948–58. Vzhledem ke svému rozsahu budou jednotlivé díly "Dějin" zveřejňovány postupně.
         V současné době jsou k dispozici první dva díly.</para>
      <para><link xlink:href="../bu/kronika/index.html">Přímý odkaz</link></para>
   </simplesect>
   <simplesect>
      <title>Pamětní kniha pro obec Masty</title>
      <para>Pamětní kniha pro obec Masty byla založena roku 1924. Kronikářem se stal tehdy
         třiadvacetiletý Alois Netík. Je psaná úhledným krasopisem a kromě období let 1924-1929
         zachycuje i nejstarší paměti, které se přenášely z generace na generaci. Tak se můžeme
         seznámit například s tragickými okamžiky třicetileté války, které zapříčinily smutný konec
         zdejší tvrze, dozvíme se pozadí sporu i podrobnosti následného osamostatnění obce Masty od
         společné obce Lhota-Masty, seznámíme se s životem prostých lidí v této vsi na počátku
         minulého století, rozhlédneme se po blízkém okolí.</para>
      <para><link xlink:href="../masty/pametni_kniha.html">Přímý odkaz</link></para>
   </simplesect>
</section>
