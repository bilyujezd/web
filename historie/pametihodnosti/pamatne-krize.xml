<?xml version="1.0" encoding="UTF-8"?>
<section xmlns="http://docbook.org/ns/docbook" xmlns:xlink="http://www.w3.org/1999/xlink"
   version="5.0" xml:id="pamatne-krize">
   <title>Památné kříže</title>
   <section>
      <title>Bílý Újezd</title>
      <simplesect>
         <title>Socha Panny Marie</title>
         <para>Náves, zvaná „Hlavatka“, má tvar protáhlého trojúhelníku. Asi uprostřed prostranství
            je postavena socha Panny Marie Karmelské z r. 1870. Na jejím podstavci čteme: „Maria!
            Matko Páně, pod ochranu Tvou se utíkáme“. Na zadní stěně jsou vytesána písmena: „H.h z
            K. K. 1870“. Jsou to iniciály zakladatele a značí: „Hanuš hrabě z Kolovrat
            Krakovský“.</para>
         <para>Socha byla vysvěcena 28. srpna 1870. Byla zhotovena ve Vamberku za 65 zl., které
            zaplatil hrabě Kolovrat. Dovoz pak stál 18 zl. a zaplatili jej neznámí manželé.</para>
      </simplesect>
      <simplesect>
         <title>Kříž u hřbitovní zdi</title>
         <para>U rozcestí silnice I. třídy z Dobrušky do Rychnova se silnicí směřující k Hrošce je
            postaven při hřbitovní zdi kamenný kříž se dvěma postavami Marií na rozích podstavce.
            Nahradil původní dřevěný kříž, který stával před farou a ztrouchnivěl. Na předním štítě
            podstavce je nápis: „Pochválen buď Pán Ježíš Kristus“ a pod ním rok postavení 1874. Dole
            v nejnižší části nad dvěma schody je vytesáno: „Až na věky. Amen“. Na zadní straně
            podstavce čteme: „Od nejmenovaného dobrodince s pomocí jiných“.</para>
         <para>Na stavbu nového kříže darovala vdova Alžběta Křepelová z Hrošky 100 zl. se žádostí,
            aby byl postaven u věže zvonice a aby nebyla jmenována. Kříž zhotovil kameník Harman z
            Olešnice. Protože obnos nestačil, přispěl také ochotnický kroužek výnosem z divadel.
            Kříž byl vysvěcen 25. října 1874.</para>
      </simplesect>
      <simplesect>
         <title>Kříž za vsí k Dobrušce</title>
         <para>Za vsí, při silnici do Dobrušky, stojí ve svahu kamenný kříž. Na dolní části je
            postava Marie Panny s mečem vetknutým do srdce a nahoře na štítku mezi Kristovými
            dlaněmi je nápis „Hic Est Rex Judaeorum“. Jiné nápisy na něm nejsou. Pochází z počátku
            19. století. Na zadní straně jsou tři letopočty, které značí roky oprav: 1806, 1897,
            1927. Poslední oprava proběhla již po jeho přemístění. Původně stál o trochu výše v
            polích při cestě, která u něho odbočuje ze silnice a vine se vzhůru do svahu mezi pole.
            Tam stával ve špičce pole, patřícího k čp. 51. Proto se mu říkalo „Novotného kříž“. Za
            větrné bouře dne 15. srpna 1922 ho vichřice skácela. Pak ho tehdejší administrátor na
            zdejší faře P. František Beneš nechal přemístit dolů k silnici, kde stojí
            doposud.</para>
      </simplesect>
   </section>
   <section>
      <title>Roudné</title>
      <simplesect>
         <title>Železný kříž</title>
         <para>V Roudném lze u silnice do lomu spatřit železný kříž s kamennou spodní částí. Nápis
            na něm zní: „Chce-li kdo za mnou přijíti, zapři sebe sám, vezmi kříž svůj a následuj
            mne. Mat. XVI. 24. Kříž tento jest ke cti a chvále Boží vystaven nákladem manželů Josefa
            a Kateřiny Neffe v roce 1865“. Před křížem je malá oplocená zahrádka a kříž zastíněn
            dvěma košatými lipami, které za ním vyrůstají. Josef Neffe byl ve jmenovaném roce
            majitelem přilehlé usedlosti.</para>
      </simplesect>
   </section>
   <section>
      <title>Hroška</title>
      <simplesect>
         <title>Památný kříž</title>
         <para>Na kraji vsi od Ještětic stojí kamenný kříž oslavující ukončení poddanství a roboty.
            V předu je nápis: "Pán jest Duch a kde jest Duch Páně tuť i svoboda. Dobrořeč země Pánu
            chval a nade všecko vyvyšuj Ho na věky nebo z roboty vytrhl nás a vyprostil z ruky
            poddanství. Obec Hroška z vděčnosti za zrušení poddanství a roboty. 18-98". Kříž stál
            100 zl. a byl odhalen dne 29. září 1898.</para>
      </simplesect>
   </section>
</section>
