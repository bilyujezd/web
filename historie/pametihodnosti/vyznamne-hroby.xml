<?xml version="1.0" encoding="UTF-8"?>
<section xmlns="http://docbook.org/ns/docbook" xmlns:xlink="http://www.w3.org/1999/xlink"
   version="5.0" xml:id="vyznamne-hroby">
   <title>Významné hroby</title>
   <simplesect>
      <title>Hrob Mančinky</title>
      <para>Kdo zná román o šťastném dětství Boženy Němcové Babička, snad si vzpomene i na Mančinku
         z ratibořického mlýna, kam babička chodívala s dětmi na návštěvu. Mančinka, vlastním jménem
         Marie Ludrová, nebyla jen literární postavou. Její další osudy jsou úzce spjaty s
         nedalekými Masty, kam se ve svých 26 letech provdala za mlynáře Antonína Toberného. Podle
         dřívějšího zvyku se dcery z mlýnů vdávaly většinou zase do mlýna.</para>
      <para>Její manžel byl vzdělaný, pokrokový muž. V době, kdy se ještě psalo švabachem, on již
         psal latinkou a česky. Byl dobrým hospodářem a váženým člověkem. Mnozí rolníci si od něho
         půjčovali peníze na dobrý úrok a Mančinka se stala dobroditelkou celého okolí.</para>
      <para>Oba byli pochováni na hřbitově v Bílém Újezdě. Jejich synové Antonín a Vincent jim
         nechali zhotovit štíhlý obelisk z bílého kararského mramoru. Ve druhé polovině 20. století
         byl do pomníku vytesán nápis „Hrob Mančinky“.</para>
   </simplesect>
   <simplesect>
      <title>Hrob Rudoarmějců</title>
      <para>Na újezdeckém hřbitově lze vpravo před márnicí spatřit hrob Rudoarmějců, kteří zemřeli v
         hrošeckém lazaretu 12. května 1945. Byli to:<itemizedlist>
            <listitem>
               <para>Starešina Grigor Michal Semenovič (*1904)</para>
            </listitem>
            <listitem>
               <para>Starešina Deupin Sergej Ivanovič (*1904)</para>
            </listitem>
            <listitem>
               <para>Seržant Zubarev Michal Nikitovič (*1921)</para>
            </listitem>
            <listitem>
               <para>Ml. seržant Koržov Ivan Andrejevič (*1918)</para>
            </listitem>
            <listitem>
               <para>Rudoarmějec Nikitin Petr Aleksejevič (*1910)</para>
            </listitem>
            <listitem>
               <para>Rudoarmějec Šachvorst. Vasilij Grigorjevič (*1908)</para>
            </listitem>
         </itemizedlist></para>
      <para>Před rokem 1989 se u jejich hrobu každoročně konala vzpomínka s proslovy stranických
         funkcionářů i sovětských generálů. Byli oslavováni jako hrdinové, kteří se podíleli na
         osvobození naší vlasti od fašistů. Veřejným tajemstvím však bylo, že zemřeli na otravu po
         požití nekvalitního alkoholu z ostrovského lihovaru.</para>
   </simplesect>
</section>
