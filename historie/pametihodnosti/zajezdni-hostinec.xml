<?xml version="1.0" encoding="UTF-8"?>
<section xmlns="http://docbook.org/ns/docbook" xmlns:xlink="http://www.w3.org/1999/xlink"
   version="5.0" xml:id="zajezdni-hostinec">
   <title>Zájezdní hostinec</title>
   <para>Zájezdní hostinec patřil k nejstarším krčmám v kraji. Jeho dvorem procházela spojovací
      silnice zemských stezek. Původně dřevěná krčma byla na sklonku 16. století vystavěna z kamene
      se zdmi metr silnými a mohutným klenutím stropů. Vchod do krčmy byl ze silnice (dnešního
      dvora), odkud se z chodby dveřmi nalevo vcházelo do nebývale veliké šenkovny. Napravo byl byt
      šenkýře a vzadu obchod.</para>
   <para>V podkroví bývala sýpka se vstupem ze zadního čela budovy, vedle kterého byl mohutný zděný
      pilíř.</para>
   <para>Na protější straně průjezdného dvora byl masný krám a dále stáje pro koně a kůlny pro
      povozy. Zde se též přepřahali poštovní koně. V krčmě se čepovalo solnické a později rychnovské
      pivo, které se vařilo částečně i z místního ječmene a chmele (chmelnice bývala směrem k
      Ostrovu).</para>
   <para>Ve druhé polovině 19. století vznikl v podkroví domu taneční sál. Zde se nejen tančilo, ale
      hrála se tu i první divadelní představení místních ochotníků. Roku 1880 byl však hostinec
      spolu s přidruženými obchody uzavřen a stavba poté sloužila již jen jako rodinný dům.</para>
</section>
