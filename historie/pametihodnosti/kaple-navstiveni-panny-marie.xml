<?xml version="1.0" encoding="UTF-8"?>
<section xmlns="http://docbook.org/ns/docbook" xmlns:xlink="http://www.w3.org/1999/xlink"
   version="5.0" xml:id="kaple-navstiveni-panny-marie">
   <title>Kaple Navštívení Panny Marie</title>
   <para>Kaple byla postavena uprostřed vsi Masty v roce 1834 u kříže z roku 1826. Rok postavení
      kamenného kříže je doložen letopočtem na jeho zadní straně. Zakladatelem kaple byl podle
      nápisu nade dveřmi Václav Drašnar z čp. 3. Podle tradice místní obyvatelé nejprve pořídili
      zvon a teprve potom začali uvažovat o postavení kaple. Materiál zaplatil rychnovský hrabě,
      kterému patřilo zdejší panství, občané vypomohli potahy a prací a o ostatní náklady se
      rozdělili Václav Drašnar a Marie Toberná.</para>
   <para>Po určité době se ve zdi objevily trhliny a střecha byl téměř shnilá. Na popud duchovní
      správy nechal představený obce zhotovit novou střechu, kříž na věžičku, opravit trhliny a
      kapli vybílit. Po několika letech, když se trhliny opět objevily a hrozilo zřícení klenby,
      nechal mlynář Antonín Toberný na své náklady nahradit klenbu prkenným stropem na rákos a
      zároveň nechal stáhnou horní části zdiva železnými pruty. Opravená kaple byla vysvěcena 8.
      září 1880.</para>
   <para>5. ledna 1917 byl zrekvírován pro válečné účely zvon o váze 31 kg. Nový zvonek od firmy
      Winter z Broumova byl pořízen v roce 1920.</para>
</section>
