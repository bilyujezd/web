<?xml version="1.0" encoding="UTF-8"?>
<section xmlns="http://docbook.org/ns/docbook" xmlns:xlink="http://www.w3.org/1999/xlink"
   version="5.0" xml:id="kostel-promeneni-pane">
   <title>Kostel Proměnění Páně</title>
   <para>Kostel Proměnění Páně je gotická sakrální stavba ze 16. století. Měl svého předchůdce,
      který je doložen již roku 1360. Tato stavba, patrně roubená, zanikla pravděpodobně během
      husitských válek.</para>
   <para>Architektonicky nejhodnotnější částí kostela je kněžiště s gotickou křížovou klenbou. Od
      jednolodního chrámového prostoru jej dělí mohutný vítězný oblouk. Vzácnou barokní řezbářskou
      památkou je hlavní oltář z roku 1748, který představuje Proměnění Páně na hoře Tábor. Hlavní
      prvky vytvořil sochař František Pacák z Litomyšle, syn jednoho z předních žáků Matyáše Brauna.
      Střední prostor kruchty zaujímají několikrát přestavované původní varhany z roku 1748.</para>
   <para>Současnou podobu získal kostel během přestavby roku 1896. Chrámový prostor byl původně o
      šíři jednoho okna kratší. Vchod do kostela byl z boku na severní straně, další vchod přes
      předsíňku na protější straně. Kostel měl pouze jednu sakristii, a to severní.</para>
   <para>Během zmíněné přestavby byla odstraněna panská oratoř, která zde byla zřízena na konci 16.
      století. Bývala nad sakristií a přístup k ní byl zvenčí po krytém dřevěném schodišti. Z
      kostelní dlažby bylo též vyňato osm náhrobních kamenů, které uzavíraly panské krypty či hroby
      uvnitř kostela. Šest zachovalejších bylo zazděno do vnějších kostelních zdí, zbylé dva, téměř
      zcela ochozené, byly zasazeny do zvonice jako dlažební kameny.</para>
   <para>Současná malířská výzdoba kostela je z roku 1955. Jejím autorem je akademický malíř Jan
      Daněk z Letovic.</para>
</section>
