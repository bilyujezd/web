<?xml version="1.0" encoding="UTF-8"?>
<section xmlns="http://docbook.org/ns/docbook" xmlns:xlink="http://www.w3.org/1999/xlink"
   version="5.0" xml:id="technicka-infrastruktura">
   <title>Technická infrastruktura</title>
   <simplesect>
      <title>Místní komunikace</title>
      <para>Obec Bílý Újezd leží na trase silnice I/14 mezi městy Rychnov nad Kněžnou a Dobruškou.
         Ostatní spádové území včetně Hrošky a Mastů je k této silnici propojeno silnicemi II. a
         III. třídy. Chodník je vybudován pouze v Bílém Újezdě podél silnice I/14.</para>
   </simplesect>
   <simplesect>
      <title>Vodovod</title>
      <para>Kromě osady Roudné, kde jsou jediným zdrojem pitné vody vlastní studny, je v
         jednotlivých obcích k dispozici vodovod. Vodovodní síť zabezpečuje Vodovodní svaz "Císařská
         studánka". Zdrojem pitné vody je artézská studna nedaleko Ještětic.</para>
   </simplesect>
   <simplesect>
      <title>Kanalizace</title>
      <para>Kanalizaci po celé obci má pouze Bílý Újezd. V Hrošce a Mastech je vybudována pouze
         částečně a má charakter spíše dešťové kanalizace pro povrchové vody. Žádná z kanalizací
         nedisponuje čistírnou odpadních vod.</para>
   </simplesect>
   <simplesect>
      <title>Odpady</title>
      <para>Tuhý domovní odpad je v domácnostech soustřeďován do popelnic, které jsou pravidelně
         vyváženy smluvní společností. V každé obci jsou ještě umístěny na stálých místech
         kontejnery na plasty, papír a sklo. Část nákladů za odvoz a likvidaci odpadu platí obec, na
         část přispívají občané. Zhruba jednou za rok provádí obec svoz nebezpečného odpadu. Dočasně
         lze využít skládku v místech pálení čarodějnic, kam je možné hromadit odpad z jarního
         prořezu stromů.</para>
   </simplesect>
   <simplesect>
      <title>Plyn</title>
      <para>Je vypracována studie, ale pro malý zájem obyvatel byla tato investice prozatím
         odložena.</para>
   </simplesect>
   <simplesect>
      <title>Zásobování teplem</title>
      <para>Stávající zástavba v obci je v současné době vytápěna převážně lokálně domovními
         kotelnami na pevná paliva, někde se topí elektřinou. Ohřev vody se rovněž provádí lokálně v
         zásobníkových ohřívačích připojených na zdroj tepla ústředního topení, někde mají ohřívače
         na elektřinu.</para>
   </simplesect>
   <simplesect>
      <title>Veřejné osvětlení</title>
      <para>Ve všech obcích je vybudované veřejné osvětlení. Nasvícené jsou i významné
         památky.</para>
   </simplesect>
   <simplesect>
      <title>Telekomunikace</title>
      <para>Do většiny domácností byla těsně před masivním rozšířením mobilních zařízení zavedena
         pevná telefonní linka.</para>
      <para>Celé území je pokryto signálem všech dominantních mobilních operátorů.</para>
   </simplesect>
   <simplesect>
      <title>Internet</title>
      <para>K dispozici je bezdrátové připojení i ADSL.</para>
   </simplesect>
</section>
